
# **Упражнения: Прости пресмятания**
Задачи за упражнение в клас и за домашно към курса [„Основи на програмирането“ @ СофтУни](https://softuni.bg/courses/programming-basics).
0. ## **Празно Visual Studio решение (Blank Solution)**
Създайте празно решение (**Blank Solution**) във Visual Studio. Решенията (solutions) във Visual Studio обединяват **група проекти**. Тази възможност е изключително удобна, когато искаме да работим по няколко проекта и бързо да превключваме между тях или искаме да обединим логически няколко взаимосвързани проекта.

В настоящото практическо занимание ще използваме **Blank Solution с няколко проекта** за да организираме решенията на задачите от упражненията – всяка задача в отделен проект и всички проекти в общ solution.

1. Стартирайте Visual Studio.
1. Създайте нов **Blank Solution**: [File]à [New] à [Project].

1. Изберете от диалоговия прозорец [Templates] à [Other Project Types] à [Visual Studio Solutions] à [**Blank Solution**] и дайте подходящо име на проекта, например “**Simple-Calculations**”:

Сега имате създаден **празен Visual Studio Solution** (с 0 проекта в него):

Целта на този blank solution e да добавяте в него **по един проект за всяка задача** от упражненията.
0. ## **Пресмятане на лице на квадрат**
Първата задача от тази тема е следната: да се напише **конзолна програма**, която **въвежда цяло число** „**a“** и **пресмята лицето на квадрат** **със страна** „**a“**. Задачата е тривиално лесна: въвеждате число от конзолата, умножавате го само по себе си и печатате получения резултат на конзолата.

1. Създайте **нов проект** в съществуващото Visual Studio решение. В Solution Explorer кликнете с десен бутон на мишката върху **Solution 'Simple-Calculations'**. Изберете [Add] à [New Project…]:

1. Ще се отвори диалогов прозорец за избор на тип проект за създаване. Изберете C# конзолно приложение с име “**Square-Area**”:

Вече имате solution с едно конзолно приложение в него. Остава да напишете кода за решаване на задачата.

1. Отидете в тялото на метода **Main(string[] args)** и напишете кода от картинката по-долу:

Кодът въвежда цяло число с **a** **=** **int.Parse(Console.ReadLine())**, след това изчислява **area** **=** **a** **\*** **a** и накрая печата стойността на променливата **area**.

1. **Стартирайте** програмата с [Ctrl+F5] и я **тествайте** с различни входни стойности:

1. **Тествайте** решението си в **judge системата**: <https://judge.softuni.bg/Contests/Practice/Index/151#0>. Трябва да получите 100 точки (напълно коректно решение):


0. ## **От инчове към сантиметри**
Да се напише програма, която **чете от конзолата число** (не непременно цяло) и преобразува числото **от инчове в сантиметри**. За целта **умножава инчовете по 2.54** (защото 1 инч = 2.54 сантиметра).

1. Първо създайте **нов C# конзолен проект** в решението “**Simple-Calculations**”. Кликнете с мишката върху решението в Solution Explorer и изберете [Add] à [New Project…]:

Изберете [Visual C#] à [Windows] à [Console Application] и задайте име “**Inches-to-Centimeters**”:

1. **Напишете кода** на програмата. Може да си помогнете с примерния код от картинката:

1. **Стартирайте програмата**, както обикновено с [Ctrl+F5]:

Изненада! Како става? Програмата не работи правилно… Всъщност това не е ли предходната програма?

Във Visual Studio **текущият активен проект** в един solution е маркиран в получерно и може да се сменя:

1. За да включите режим на **автоматично преминаване към текущия проект**, кликнете върху главния solution с десния бутон на мишката и изберете **[Set StartUp Projects…]**:

Ще се появи диалогов прозорец, от който трябва да се избере **[Startup Project]** à [**Current selection**]:

1. Сега отново **стартирайте програмата**, както обикновено с [Ctrl+F5]. Този път ще се стартира текущата отворена програма, която преобразува инчове в сантиметри. Изглежда работи коректно:

1. Сега **превключете към преходната програма** (лице на квадрат). Това става с двоен клик на мишката върху файла **Program.cs** от предходния проект “**Square-Area**” в панела [Solution Explorer] на Visual Studio:

1. Натиснете пак **[Ctrl+F5]**. Този път трябва да се стартира другият проект:

1. Превключете обратно към проекта “**Inches-to-Centimeters**” и го стартирайте с **[Ctrl+F5]**:

**Превключването между проектите** е много лесно, нали? Просто избираме файла със сорс кода на програмата, кликваме го два пъти с мишката и при стартиране тръгва програмата от този файл.

1. Тествайте с **дробни числа**, например с **2.5**:

**Внимание:** в зависимост от регионалните настройки на операционната система, е възможно вместо **десетична точка** (US настройки) да се използва **десетична запетая** (BG настройки). Ако програмата очаква десетична точка и бъде въведено число с десетична запетая или на обратно (бъде въведена десетична точка когато се очаква десетична запетая), ще се получи следната грешка:

Препоръчително е **да промените настройките на компютъра си**, така че да се използва **десетична точка**:


1. Вече е време за **тестване в judge системата**: <https://judge.softuni.bg/Contests/Practice/Index/151#1>. Решението би трябвало да бъде прието като напълно коректно:

0. ## **Поздрав по име**
Да се напише програма, която **чете от конзолата име на човек** и отпечатва “**Hello,** **<name>!**”, където **<name>** е въведеното преди това име.

1. Първо създайте **нов C# конзолен проект** с име “**Greeting**” в решението “**Simple-Calculations**”:

1. **Напишете кода** на програмата. Ако се затруднявате, може да ползвате примерния код по-долу:

1. **Стартирайте** програмата с **[Ctrl+F5]** и я тествайте:

1. Тествайте в **judge системата**: <https://judge.softuni.bg/Contests/Practice/Index/151#2>. Преди да пратите решението сложете коментар на първия ред, който печата “Enter your name”.
0. ## **Съединяване на текст и числа**
Напишете C# програма, която прочита от конзолата име, фамилия, възраст и град и печата съобщение от следния вид: “**You are <firstName> <lastName>, a <age>-years old person from <town>**”.

1. Добавете към текущото Visual Studio решение още един **конзолен C# проект** с име “**Concatenate-Data**”.
1. **Напишете кода**, който чете входните данни от конзолата:

1. **Допишете код**, който отпечатва описаното в условието на задачата съобщение.

На горната картинка кодът е нарочно даден размазан, за да помислите как да си го напишете сами.

1. **Тествайте** решението локално с [Ctrl+F5] и въвеждане на примерни данни.
1. Тествайте решението си в **judge системата**: <https://judge.softuni.bg/Contests/Practice/Index/151#3>.
0. ## **Лице на трапец**
Напишете програма, която чете от конзолата три числа **b1**, **b2** и **h** и **пресмята лицето на трапец** с основи **b1** и **b2** и височина **h**. **Формулата за лице на трапец** е **(b1** **+** **b2)** **\*** **h** **/** **2**.

На фигурата по-долу е показан трапец със страни 8 и 13 и височина 7. Той има лице (8 + 13) \* 7 / 2 = 73.5.

1. Добавете към текущото Visual Studio решение още един **конзолен C# проект** с име “**Trapezoid-Area**”.
1. **Напишете кода**, който чете входните данни от конзолата, пресмята лицето на трапеца и го отпечатва:

Кодът на картинката е нарочно размазан, за да си го доизмислите и допишете сами.

1. **Тествайте** решението локално с [Ctrl+F5] и въвеждане на примерни данни.
1. Тествайте решението си в **judge системата**: <https://judge.softuni.bg/Contests/Practice/Index/151#4>.
0. ## **Периметър и лице на кръг**
Напишете програма, която чете от конзолата **число** **r** и пресмята и отпечатва **лицето** и **периметъра на кръг** / окръжност с радиус **r**.

|**вход**|**изход**|
| :-: | :-: |
|3|<p>Area = 28.2743338823081</p><p>Perimeter = 18.8495559215388</p>|
|4\.5|<p>Area = 63.6172512351933</p><p>Perimeter = 28.2743338823081</p>|

За изчисленията можете да използвате следните формули:

- **area = Math.PI \* r \* r**
- **perimeter = 2 \* Math.PI \* r**

Тествайте решението си в **judge системата**: <https://judge.softuni.bg/Contests/Practice/Index/151#5>.
0. ## **Лице на правоъгълник в равнината**
**Правоъгълник** е зададен с **координатите** на два от своите срещуположни ъгъла (**x1**, **y1**) – (**x2**, **y2**). Да се пресметнат **площта** и **периметъра** му. **Входът** се чете от конзолата. Числата **x1**, **y1**, **x2** и **y2** са дадени по едно наред. **Изходът** се извежда на конзолата и трябва да съдържа два реда с по една число на всеки от тях – лицето и периметъра.

|**вход**|**изход**|
| :-: | :-: |
|<p>60</p><p>20</p><p>10</p><p>50</p>|<p>1500</p><p>160</p><p></p>|
|<p>30</p><p>40</p><p>70</p><p>-10</p>|<p>2000</p><p>180</p>|
|<p>600\.25</p><p>500\.75</p><p>100\.50</p><p>-200.5</p>|<p>350449\.6875</p><p>2402</p>|

Тествайте решението си в **judge системата**: <https://judge.softuni.bg/Contests/Practice/Index/151#6>.
0. ## **Лице на триъгълник**
Напишете програма, която чете от конзолата **страна** и **височина** на **триъгълник** и пресмята неговото лице. Използвайте **формулата** за лице на триъгълник: **area** **=** **a** **\*** **h** **/** **2**. Закръглете резултата до **2 знака след десетичната точка** използвайки [**Math.Round(area, 2)**](https://msdn.microsoft.com/en-us/library/75ks3aby\(v=vs.110\).aspx).

|**вход**|**изход**|
| :-: | :-: |
|<p>20</p><p>30</p>|<p>Triangle area = 300</p><p></p>|
|<p>15</p><p>35</p>|Triangle area = 262.5|
|<p>7\.75</p><p>8\.45</p>|Triangle area = 32.74|
|<p>1\.23456</p><p>4\.56789</p>|Triangle area = 2.82|

Тествайте решението си в **judge системата**: <https://judge.softuni.bg/Contests/Practice/Index/151#7>.
0. ## **Конзолен конвертор: от градуси °C към градуси °F**
Напишете програма, която чете **градуси по скалата на Целзий** (°C) и ги преобразува до **градуси по скалата на Фаренхайт** (°F). Потърсете в Интернет подходяща [формула](http://bfy.tw/3rGh), с която да извършите изчисленията. Закръглете резултата до **2 знака след десетичната точка**. Примери:

<table><tr><th colspan="1"><b>вход</b></th><th colspan="1"><b>изход</b></th><th colspan="1" rowspan="2" valign="top"></th><th colspan="1"><b>вход</b></th><th colspan="1"><b>изход</b></th><th colspan="1" rowspan="2" valign="top"></th><th colspan="1"><b>вход</b></th><th colspan="1"><b>изход</b></th><th colspan="1" rowspan="2" valign="top"></th><th colspan="1"><b>вход</b></th><th colspan="1"><b>изход</b></th></tr>
<tr><td colspan="1" valign="top">25</td><td colspan="1" valign="top">77</td><td colspan="1" valign="top">0</td><td colspan="1" valign="top">32</td><td colspan="1" valign="top">-5.5</td><td colspan="1" valign="top">22\.1</td><td colspan="1" valign="top">32\.3</td><td colspan="1" valign="top">90\.14</td></tr>
</table>

Тествайте решението си в **judge системата**: <https://judge.softuni.bg/Contests/Practice/Index/151#8>.
0. ## **Конзолен конвертор: от радиани в градуси**
Напишете програма, която чете **ъгъл в [радиани**](https://bg.wikipedia.org/wiki/%D0%A0%D0%B0%D0%B4%D0%B8%D0%B0%D0%BD)** (rad) и го преобразува в [**градуси**](https://bg.wikipedia.org/wiki/%D0%93%D1%80%D0%B0%D0%B4%D1%83%D1%81_\(%D1%8A%D0%B3%D1%8A%D0%BB\)) (deg). Потърсете в Интернет подходяща формула. Числото **π** в C# програми е достъпно чрез **Math.PI**. Закръглете резултата до най-близкото цяло число използвайки **Math.Round()**. Примери:

<table><tr><th colspan="1"><b>вход</b></th><th colspan="1"><b>изход</b></th><th colspan="1" rowspan="2" valign="top"></th><th colspan="1"><b>вход</b></th><th colspan="1"><b>изход</b></th><th colspan="1" rowspan="2" valign="top"></th><th colspan="1"><b>вход</b></th><th colspan="1"><b>изход</b></th><th colspan="1" rowspan="2" valign="top"></th><th colspan="1"><b>вход</b></th><th colspan="1"><b>изход</b></th></tr>
<tr><td colspan="1" valign="top">3\.1416</td><td colspan="1" valign="top">180</td><td colspan="1" valign="top">6\.2832</td><td colspan="1" valign="top">360</td><td colspan="1" valign="top">0\.7854</td><td colspan="1" valign="top">45</td><td colspan="1" valign="top">0\.5236</td><td colspan="1" valign="top">30</td></tr>
</table>

Тествайте решението си в **judge системата**: <https://judge.softuni.bg/Contests/Practice/Index/151#9>.
0. ## **Конзолен конвертор: USD към BGN**
Напишете програма за **конвертиране на щатски долари** (USD) **в български лева** (BGN). **Закръглете** резултата до **2 цифри** след десетичната запетая. Използвайте фиксиран **курс** между долар и лев: **1 USD** = **1.79549 BGN**.

<table><tr><th colspan="1"><b>вход</b></th><th colspan="1"><b>изход</b></th><th colspan="1" rowspan="2" valign="top"></th><th colspan="1"><b>вход</b></th><th colspan="1"><b>изход</b></th><th colspan="1" rowspan="2" valign="top"></th><th colspan="1"><b>вход</b></th><th colspan="1"><b>изход</b></th></tr>
<tr><td colspan="1" valign="top">20</td><td colspan="1" valign="top">35\.91 BGN</td><td colspan="1" valign="top">100</td><td colspan="1" valign="top">179\.55 BGN</td><td colspan="1" valign="top">12\.5</td><td colspan="1" valign="top">22\.44 BGN</td></tr>
</table>

Тествайте решението си в **judge системата**: <https://judge.softuni.bg/Contests/Practice/Index/151#10>.
0. ## **\* Конзолен междувалутен конвертор**
Напишете програма за **конвертиране на парична сума от една валута в друга**. Трябва да се поддържат следните валути: **BGN**, **USD**, **EUR**, **GBP**. Използвайте следните фиксирани валутни курсове:

|**Курс**|**USD**|**EUR**|**GBP**|
| :-: | :-: | :-: | :-: |
|**1 BGN**|1\.79549|1\.95583|2\.53405|

**Входът** e **сума за конвертиране** + **входна валута** + **изходна валута**. **Изходът** е едно число – преобразуваната сума по посочените по-горе курсове, закръглен до **2 цифри** след десетичната точка. Примери:

<table><tr><th colspan="1"><b>вход</b></th><th colspan="1"><b>изход</b></th><th colspan="1" rowspan="2" valign="top"></th><th colspan="1"><b>вход</b></th><th colspan="1"><b>изход</b></th><th colspan="1" rowspan="2" valign="top"></th><th colspan="1"><b>вход</b></th><th colspan="1"><b>изход</b></th><th colspan="1" rowspan="2" valign="top"></th><th colspan="1"><b>вход</b></th><th colspan="1"><b>изход</b></th></tr>
<tr><td colspan="1" valign="top"><p>20</p><p>USD</p><p>BGN</p></td><td colspan="1" valign="top">35\.91 BGN</td><td colspan="1" valign="top"><p>100</p><p>BGN</p><p>EUR</p></td><td colspan="1" valign="top">51\.13 EUR</td><td colspan="1" valign="top"><p>12\.35</p><p>EUR</p><p>GBP</p></td><td colspan="1" valign="top">9\.53 GBP</td><td colspan="1" valign="top"><p>150\.35</p><p>USD</p><p>EUR</p></td><td colspan="1" valign="top">138\.02 EUR</td></tr>
</table>

Тествайте решението си в **judge системата**: <https://judge.softuni.bg/Contests/Practice/Index/151#11>.
0. ## **\*\* Пресмятане с дати: 1000 дни на Земята**
Напишете програма, която въвежда **рождена дата** във формат “**dd-MM-yyyy**” и пресмята датата, на която се навършват **1000 дни** от тази рождена дата и я отпечатва в същия формат.

|**вход**|**изход**|
| :-: | :-: |
|25-02-1995|20-11-1997|
|07-11-2003|02-08-2006|
|30-12-2002|24-09-2005|
|01-01-2012|26-09-2014|
|14-06-1980|10-03-1983|

**\* Подсказки**: потърсете информация за типа **DateTime** в C# и по-конкретно разгледайте методите **ParseExact(str,** **format)**, **AddDays(count)** и **ToString(format)**. С тяхна помощ може да решите задачата, без да е необходимо да изчислявате дни, месеци и високосни години.

Тествайте решението си в **judge системата**: <https://judge.softuni.bg/Contests/Practice/Index/151#12>. Не печатайте нищо допълнително на конзолата освен изискваната дата!
# **Упражнения: Графични и Web приложения**
0. ## **Графично приложение: конвертор от BGN към EUR**
Създайте **графично приложение** (GUI application), което пресмята стойността в **евро** (EUR) на парична сума, зададена в **лева** (BGN). При промяна на стойността в лева, равностойността в евро трябва да се преизчислява автоматично. Използвайте курс лева / евро: **1.95583**.

1. Добавете към текущото Visual Studio решение още един проект. Този път създайте **Windows Forms** приложение със C# с име “**BGN-to-EUR-Converter**”:

1. Подредете следните UI контролите във формата:
- **NumericUpDown** с име **numericUpDownAmount** – ще въвежда сумата за конвертиране
- **Label** с име **labelResult** – ще показва резултата след конвертиране
- Още два Label компонента, служещи единствено за статично изобразяване на текст

Графичният редактор за потребителски интерфейс може да изглежда по подобен начин:

1. Задайте настройки на формата и на отделните контроли:

**FormConverter**

- **Text = "BGN to EUR"**
- **Font.Size = 12**
- **MaximizeBox = False**
- **MinimizeBox = False**
- **FormBorderStyle = FixedSingle**

**numericUpDownAmount**  

- **Value = 1**
- **Minimum = 0**
- **Maximum = 10000000**
- **TextAlign = Right**
- **DecimalPlaces = 2**

**labelResult**

- **AutoSize = False**
- **BackColor = PaleGreen**
- **TextAlign = MiddleCenter**
- **Font.Size = 14**
- **Font.Bold = True**
1. Дефинирайте **обработчици на събития** по контролите:

Хванете следните събития:

- **FormConverter.Load** (кликнете върху формата с мишката 2 пъти)
- **numericUpDownAmount.ValueChanged** (кликнете върху **NumericUpDown** контролата 2 пъти)
- **numericUpDownAmount.KeyUp** (изберете **Events** от таблото **Properties** и кликнете 2 пъти върху **KeyUp**)

Събитието **Form.Load** се изпълнява при стартиране на програмата, преди да се появи прозореца на приложението. Събитието **NumericUpDown.ValueChanged** се изпълнява при промяна на стойността в полето за въвеждане на число. Събитието **NumericUpDown.KeyUp** се изпълнява след натискане на клавиш в полето за въвеждане на число. При всяко от тези събития ще преизчисляваме резултата.

За **хващане на събитие** ползвайте иконката със събитията в **Properties** прозореца във Visual Studio:

Сложете следния **C#** **код** за обработка на събитията:

|<p>private void **FormConverter\_Load**(object sender, EventArgs e)</p><p>{</p><p>`  `ConvertCurrency();</p><p>}</p><p></p><p>private void **numericUpDownAmount\_ValueChanged**(object sender, EventArgs e)</p><p>{</p><p>`  `ConvertCurrency();</p><p>}</p><p></p><p>private void **numericUpDownAmount\_KeyUp**(object sender, KeyEventArgs e)</p><p>{</p><p>`  `ConvertCurrency();</p><p>}</p>|
| :- |

Всички прихванати събития извикват метода **ConvertCurrency()**, който конвертира зададената сума от лева в евро и показва резултата в зелената кутийка.

1. **Напишете кода** (програмната логика) за конвертиране от лева към евро: 

|<p>private void ConvertCurrency()</p><p>{</p><p>`  `var amountBGN = this.numericUpDownAmount.Value;</p><p>`  `var amountEUR = amountBGN \* 1.95583m;</p><p>`  `this.labelResult.Text = </p><p>`    `amountBGN + " BGN = " + </p><p>`    `Math.Round(amountEUR, 2) + " EUR";</p><p>}</p>|
| :- |

1. **Стартирайте** проектa с [Ctrl+F5] и тествайте дали работи правилно.
0. ## **\*\*\* Графично приложение: хвани бутона!**
Създайте забавно графично приложение „**хвани бутона**“: една **форма** съдържа един **бутон**. При преместване на курсора на мишката върху бутона той се премества на случайна позиция. Така се създава усещане, че „**бутонът бяга от мишката** и е трудно да се хване“. При „хващане“ на бутона се извежда съобщение-поздрав.

**\* Подсказка**: напишете обработчик за събитието **Button.MouseEnter** и премествайте бутона на случайна позиция. Използвайте генератор за случайни числа **Random**. Позицията на бутона се задава от свойството **Location**. За да бъде новата позиция на бутона в рамките на формата, можете да направите изчисления спрямо размера на формата, достъпен от свойството **ClientSize**. Можете да ползвате следния код за ориентир:

|<p>private void **buttonCatchMe**\_**MouseEnter**(object sender, EventArgs e)</p><p>{</p><p>`    `Random rand = new Random();</p><p>`    `var maxWidth = this.ClientSize.Width - buttonCatchMe.ClientSize.Width;</p><p>`    `var maxHeight = this.ClientSize.Height - buttonCatchMe.ClientSize.Height;</p><p>`    `this.buttonCatchMe.Location = new Point(</p><p>`        `rand.Next(maxWidth), rand.Next(maxHeight));</p><p>**}**</p>|
| :- |


